<!DOCTYPE html>
<html>
	<head>
		<title>EDITORIALS | Talaria Publications</title>
		<link rel="stylesheet" href="../index.css">
	</head>

	<body style="font-family:arial; color:#2C4C3B";>
		<div class="topnav">
			<img src="../talarialogo.png" width="150px" height="75px">
			<a href="../index.html">HOME</a>
			<a href="../news.html">NEWS</a>
			<a href="../articles.html">ARTICLES</a>
			<a href="../editorials.html" class="active">EDITORIALS</a>
			<a href="../gallery.html">GALLERY</a>
			<a href="../about.html">ABOUT</a>
        </div>
        <div class="backbutton">
        <a href="../editorials.html">← BACK</a>
        </div>
        <div class="edittitle">
        <b><h1>Populasyon ang Sagot sa Utang: Solusyon o Iritasyon?</h1></b>
        </div>
        <img src="../editorial 1.jpg" class="editimg">
        <p class="edittext">Sa kasalukuyan, mas lumaki na ang utang ng Pilipinas. Iniulat ng Kawanihan ng Ingat Yaman o Bureau of Treasury na umabot na sa ₱14.15 trilyon ang kasalukuyang utang ng Pilipinas noong katapusan ng Hunyo 2023. Kinababahala ito ng Pambansang Ingat-Yaman na si Rosalia V. De Leon ang posibilidad na umabot sa ₱15.8 trilyon ang utang bago matapos ang taong 2024. Ang kasalukuyang isyu na ito ay binigyang pansin ng mga senador sa kanilang pagpupulong noong Agosto 15, 2023, sa kalagitnaan ng usapin tungkol sa panukalang ₱5.768 trilyon na nasyonal badyet para sa darating na taong 2024. <br><br>
            Sa pagpupulong ng komite sa pinansyal, inihayag ni Senador Ronald "Bato" Dela Rosa, dating Hepe ng Pulisya, ang usapin ukol sa patuloy na paglaki ng utang ng bansa. “May nagsasabi na mas maganda siguro kung mas manganak tayo ng maraming anak para lumaki ang populasyon, mas marami ang maghahati-hati ng utang, mas bababa ang per capita ng utang natin.", pahayag pa ni Senador Bato. "Don't panic mga Filipino. Utang lang yan, kayang-kaya.", aniya ng senador. Makatuwiran bang hindi mag-alala ang mga kababayan sa patuloy na lumolobong utang ng Pilipinas?<br><br>
            Ang pagpapalaki na bilang ng miyembro sa bawat pamilya ay hindi makatarungang solusyon. Sapagkat, hindi lahat ng pamilya ay may pormal na trabaho at hindi lahat ng mga magulang ay kayang sumuporta sa isang katerbang anak. Ayon sa Philippine Statistics Authority (PSA), ang 4.3 na porsyento ng mga Pilipinong walang trabaho noong Mayo 2023 ay tumaas na sa 4.5 nitong Hunyo 2023. Katumbas nito ang 2.33 milyong Pilipino ang walang hanapbuhay. Kung patuloy lalago ang populasyon, patuloy rin ang paglaganap ng kahirapan sa bansa na maaaring magdulot pa sa mas matinding kahirapan. Maraming paraan upang maibsan ang suliranin ito ngunit nakababahala ang panukala na ang susunod na henerasyon ang magdusa na pamanang utang ng bansa.<br><br>
            Dagdag pa, hindi pa rin nareresolba ang isyu ukol sa pasahod ng mga manggagawa. Sa pag-aaral ng PSA, ang porsyento ng mga hindi binabayarang pamilyang manggagawa ng pamahalaan ay umakyat sa 9.5 porsiyento noong Hunyo 2023, mula sa 9.2 porsiyento noong Mayo 2023. Ang lumalaking datos na ito ay nagpapakita na maraming Pilipino ang nagtatrabaho nang husto upang kumita nang maayos, subalit hinahadlangan ng hindi kanais-nais na sistema ng bawat institusyon. Paano susuportahan ang pangangailangan ng bawat bata kung mayroon nang kinakaharap na problema sa pasahod? Idagdag pa rito ang pasanin sa ipinapataw na buwis na nagreresulta sa kakarampot na kita ang naiuuwi sa pamilya? <br><br>
            Bukod dito, ang lumalaking populasyon ng isang bansa ay katumbas ng mas tumataas na pangangailangan. Maaari rin itong magdulot ng mas malaking pagbabadyet ng pamahalaan sa isang bansa. Hindi mabisang solusyon ang pagpaparami ng populasyon sa Pilipinas upang tumbasan ang pagbayad ng utang ng bansa, dahil kung patuloy ang pagdami ng populasyon, patuloy rin ang paglalaan ng badyet para sa mga mamamayan. Tulad na lamang sa ulat ng Basic Education Report noong Enero 2023 ukol sa nilaang badyet na ₱15.6 bilyon para sa mga pagpapatayo ng bagong gusali na paaralan at ₱4.9 bilyon para sa pagsasaayos ng mga pasilidad ng paaralan. Gayunpaman, para sa susunod na taon, nagpanukala ang pamahalaan ng ₱33.7 bilyon na ilalaan para sa mga pagpaptayo at pagsasaayos ng pasilidad. Sa kabila ng bahagyang pagtaas, tila malayo pa rin ito sa kinakailangang halaga upang tugunan ang kakulangan sa mga silid-aralan.<br><br>
            Tila imposible ang tugon na pataasin ang populasyon sa bansa para sa hupain ng napakabigat na pasanin na utang sa bawat Pinoy. Nararapat na isaalang-alang at pag-aralan nang mabuti ng gobyerno at lipunan ang suliranin na ito upang matugunan nang maayos at mabigyan ng matatag na solusyon ang kinakaharap na trilyong utang ng Pilipinas. Sa halip, dapat pagtuunan ng pansin ang mga sektor na magpatupad ng mga mabisang programang pang-ekonomiya, wastong pamamahala sa pananalapi at pagtuklas ng mga pangmatagalang pamamaraan upang lalong mapatatag ang kalidad ng mga trabaho, edukasyon, at iba pa na makatutulong sa pagbawas ng utang ng bansa. Matatagalan pa ang hangaring ito ngunit hindi dapat panghinaan ng loob ang mga Pilipino na umasa sa maunlad na ekonomiya para sa mga susunod na henerasyon.
            <br><br><b>Isinulat nina: Mikaella Grace Acosta at Jomari Tuyor<br>Dibuho ni: Raven Stephanie Clapano</b>
        </p>
    </body>
</html>
