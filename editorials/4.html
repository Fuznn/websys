<!DOCTYPE html>
<html>
	<head>
		<title>EDITORIALS | Talaria Publications</title>
		<link rel="stylesheet" href="../index.css">
	</head>

	<body style="font-family:arial; color:#2C4C3B";>
		<div class="topnav">
			<img src="../talarialogo.png" width="150px" height="75px">
			<a href="../index.html">HOME</a>
			<a href="../news.html">NEWS</a>
			<a href="../articles.html">ARTICLES</a>
			<a href="../editorials.html" class="active">EDITORIALS</a>
			<a href="../gallery.html">GALLERY</a>
			<a href="../about.html">ABOUT</a>
        </div>
        
        <div class="backbutton">
            <a href="../editorials.html"><img src="../backbutton.png" width="50px"></a>
        </div>

        <div class="edittitle">
            <b><h1>Luha na Hindi Mapigil ng Mata</h1>
            <p>Isinulat ni: Kirsten Faith Soriano | January 15, 2023 12:50 PM</p></b>
        </div>
        
        <img src="../editorial 4.jpg" class="editimg2">
        <p class="illust"><b>Dibuho ni: Mikaella Acosta</b></p>
        <p class="edittext">Hindi maiiwasan mapansin ang malaking pagbabago sa presyo ng sibuyas sa ating bansa bago matapos ang taong 2022. Hanggang sa pagsisimula ng 2023 ay nagdulot ang pagtaas ng presyo ng sibuyass ng ilang pag-aalala sa mga Pilipino dahil bahagi na ng ating kultura ang kasiyahan sa pagluluto. Hindi tayo maaaring magpanggap na walang pagbabagong nagaganap sa ekonomiya ng Pilipinas ngayon.</p>
        <p class="edittext">Mula sa 90 pesos noong Disyembre 2018, umabot  ito ng P193 hanggang sa tumaas muli at umabot sa kasalukuyang presyo na 700 pesos sa iba pang mga pamilihan sa Maynila. Nakapagtataka na ang presyo mula mismo sa mga magsasaka na nagtatanim nito ay mababa, ngunit pagdating sa mga pamilihan, ito ay napakataas na tila hindi ito maikukumpara sa orihinal na presyo sa ating bansa. Ayon sa Department of Agriculture (DA), hindi sila mag-aangkat ng sibuyas gayong mayroon namang sapat na suplay. Kung ganoon, saan ba o kanino napupunta ang mga sibuyas? </p>
        <p class="edittext">Isa sa mga binanggit na dahilan ng pamahalaan sa pagtataas ng presyo ng sibuyas ay ang pagkakaroon ng kartel o pormal na kasunduan sa mga nakikipagkumpitensyang kumpanya para manipulahin ang mga presyo, benta, at produksyon. Ibinunyag ni Senator Cynthia Villar, chairman ng Senate Committee on Agriculture Food and Agrarian Reform, taong 2013 pa nila natukoy ang kartel na siyang nambabarat sa mga magsasaka na namimili ng sibuyas. Sila rin ang mga nag-iimport ng sibuyas at mga kumokontrol sa supply kaya nagkakaroon ng artificial demand. Ito ay dahilan kaya walang magawa ang mga vendors kundi bawiin din ang kanilang mataas na puhunan sa kanilang mamimili. Sa pagitan din nito nagaganap ang pagkakaroon ng mga ilegal na kasunduan para sa mga pansariling pakinabang.</p>
        <p class="edittext">Noong Nobyembre 12, 2022, nakumpiska ng Bureau of Customs (BOC) ang animnapung iligal na kargamento, kung saan dalawampu't lima rito ay naglalaman ng sibuyas. Ang mga sanhi ng kasalukuyang malaking problema ay nasa harap na, ngunit kung titingnan mo ang solusyon, ito ay hindi pa rin nakikita.</p>
        <p class="edittext">Ang pagsusumikap at determinasyon ng mga Pilipinong magsasaka ay hindi ginagantimpalaan nang patas, at ito ay nagiging sanhi ng pagkatalo nila sa kung ano ang nararapat sa kanila. Kung hindi mapataas ang sahod upang matulungan ang mga magsasaka sa maikling panahon, magiging malaking tulong ang pagbaba ng presyo ng sibuyas sa pamamagitan ng pagbibigay ng suporta sa ating mga magsasaka. Ang pagbaba sa presyo ng sibuyas ay maaaring makatulong na solusyon sa pangmatagalang panahon. Ang kasalukuyang problema ng Pilipinas ay hindi lamang ang agrikultura kaya huwag sana magdilang simula ang sibuyas sa lalong pagbagsak ng ekonomiya.</p>
    </body>
</html>
