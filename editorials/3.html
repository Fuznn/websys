<!DOCTYPE html>
<html>
	<head>
		<title>EDITORIALS | Talaria Publications</title>
		<link rel="stylesheet" href="../index.css">
	</head>

	<body style="font-family:arial; color:#2C4C3B";>
		<div class="topnav">
			<img src="../talarialogo.png" width="150px" height="75px">
			<a href="../index.html">HOME</a>
			<a href="../news.html">NEWS</a>
			<a href="../articles.html">ARTICLES</a>
			<a href="../editorials.html" class="active">EDITORIALS</a>
			<a href="../gallery.html">GALLERY</a>
			<a href="../about.html">ABOUT</a>
        </div>
       
        <div class="backbutton">
            <a href="../editorials.html"><img src="../backbutton.png" width="50px"></a>
        </div>
        
        <div class="edittitle">
            <b><h1>Dumating na nga ba ang Bagong Pilipinas?</h1>
            <p>Isinulat ni: Gizelle Quiñanola</p></b>
        </div>

        <img src="../editorial 3.jpg" class="editimg">
        <p class="illust"><b>Dibuho ni: Raven Stephanie Clapano</b></p>
        <p class="edittext">Noong ika-24 ng Hulyo 2023, naganap ang ikalawang SONA o State of the Nation Address ni Pangulong Ferdinand “Bongbong” Marcos Jr. Ipinagmalaki niya ang naging pagtugon ng kaniyang administrasyon sa mga isyung kinahaharap ng bansa kabilang na ang problema sa pag-ahon ng ekonomiya, korapsyon, edukasyon, kalusugan, agrikultura, at iba pang pampublikong serbisyo sa loob ng unang taon ng kaniyang panunungkulan. Ramdam na nga ba ang hatid ng “Bagong Pilipinas”? <br><br>
            Ibinida ng pangulo ang pagbaba ng presyo ng mga pangunahing bilihin at pasahe sa pampublikong transportasyon. Ito raw ang naghatak pababa sa inflation rate mula 6.6% noong Abril hanggang 6.1% noong Mayo 2023. Aprubado na rin ang ₱40 na dagdag sa minimum wage sa NCR, mula sa umiiral na ₱570 ay aabot na sa ₱610 ang daily minimum wage rate sa rehiyon. Magandang balita man ito, ngunit hindi pa rin ito sapat upang makawala sa kahirapan ang pamilyang Pilipino. Sa katunayan, walang halaga ang numerong ito sa taumbayan kung wala namang nakikita at nararamdamang pagbaba sa presyo ng bilihin. Dapat ding wakasan ang kontraktwalisasyon dahil hinahadlangan nito ang mga karapatan ng mga manggagawa na mag-organisa, makipagkasundo para sa mas mataas na sahod, at humingi ng mas ligtas na kundisyon sa pagtatrabaho.<br><br>
            Sa pagsugpo ng korapsyon, mag-aatas ang presidente ng mga indibidwal na may hangaring buwagin ang kinatatakutan at nakasisirang sumpa sa lipunan. Wala raw lugar ang katiwalian at kawalan ng kakayahan sa pamumuno sa pamahalaan. Subalit ang Maharlika Investment Fund ay naisabatas pa rin kahit marami nang panawagan na pigilan at pagtutol dito. Gaya ng inaasaahan, mataas ang posibilidad na hahantong sa anomalya ito dahil nakataya ang pagpopondo gamit ang kaban ng taumbayan. Halimbawa, noong 2022 ay malaking badyet na nailaan sa Confidential at Intelligence Funds (CIF) ng presidente at bise president at ito’y naaprubahan ng Kongreso. Magkakaroon pa nga ba ng transparency at accountability sa gobyerno kung ang mismong mga namumuno ay lumalabag sa prinsipyo nito? <br><br>
            Ikinatuwa naman ng pangulo ang pagtulong umano ng Bise Presidente at Kalihim ng Kagawaran ng Edukasyon Sara Z. Duterte sa pagtiyak na mabibigyan ng nararapat at de-kalidad na edukasyon ang mga batang Pilipino. Gayunpaman, ang sektor ng edukasyon ay isa sa lubhang naapektuhan sa resulta ng nagdaang pandemya at dalawang taong distance learning. Ang badyet na inilaan para rito ay 3.5% lamang ng Gross Domestic Product (GDP) na malayo sa 6% na rekomendasyon ng United Nations (UN). Ligtas na nagbukas ang mga paaralan subalit hindi sapat sa paghahanda gaya ng sapat na bilang ng mga guro, pasilidad, o materyales sa pag-aaral. Dagdag pa, nananatiling mabigat ang pasanin ng mga guro dahil sa karagdagang tungkulin at kakulangan sa pasahod. Ang solusyon pa nga rito ng Department of Education (DepEd) ay Mandatory Military Service para sa mga mag-aaral sa Senior High School—malayo sa problemang kinahaharap nito. <br><br>
            Tinalakay rin sa SONA ang kaniyang programang Pambansang Pabahay para sa Pilipino. Marami na ang napagkalooban ng pabahay pero palalawigin pa raw ito. Mahigit isang milyong kabahayan ang iaalay ng kaniyang administrasyon para sa mga mahihirap sa buong bansa. Subalit, 4.5 milyong Pilipino ay walang tirahan at 3.8 milyon ay nakatira sa mga iskwater na lugar. Lumobo rin ng 6.6 milyon ang mga pabahay na kinakailang tapusin pa. Sa halip, binawasan pa ng ₱2.7B ang badyet para sa serbisyong pabahay.<br><br>
            Tiniyak rin ang pamamahagi ng benepisyo sa mga Healthcare Workers (HCWs) kabilang ang kanilang COVID health emergency allowance at iba pang nakabinbing benepisyo para sa pagsasakripisyo ng mga medical frontline workers noong pandemya. Sa kabilang banda, ang mga presyo ng gamot ay nananatiling mataas at patuloy na tumataas. Limampung porsyento ng populasyon ay nawawalan ng pribilehiyo sa pag-akses ng serbisyong pangkalusugan sa mga ospital. Kulang din sa mga doktor at nars na nagiging sanhi ng paglabis na trabaho at kulang na suweldo sa mga healthcare workers. <br><br>
            Samantala, nasa 2.7 milyong pamilyang Pilipino ang nakaranas ng gutom noong unang kwarter ng 2023, ayon sa pinakahuling survey ng Social Weather Stations (SWS). Isa sa 10 sambahayan naman sa Pilipinas ang nakararanas ng krisis sa pagkain batay sa isang survey ng World Food Program (WFP) noong Oktubre 2022. Mas lumiit ang badyet para sa ayuda, mula sa ₱233B noong 2020, bumaba ito sa ₱510M noong 2023. Noong Mayo 2023, isang pilot testing ang isinusulong ng Department of Social Welfare and Development (DSWD) ang “Walang Gutom 2027 Food Stamp Program” kung saan layon nito na maibsan ang kagutuman at malnutrisyon. Makikinabang ang 3,000 pamilya sa buong bansa na saklaw sa nasabing proyekto. Kung mapagtagumpayan, mas mainam na isama ang iba pang hanay na nasa marginalized sector na hindi sapat ang kinikita sa araw-araw.<br><br>
            Malayo pa ang biyahe ng mga Pilipino upang dumating sa “Bagong Pilipinas”. Imposibleng maresolba ang lahat ng suliranin ng bansa sa loob lamang ng isang taon, ngunit hindi rin kalabisan ang paghangad ng magandang pagbabago at pag-usad kahit papaano. Nawa’y simbilis din ng paglagalag niya sa iba’t ibang panig ng mundo ang kaniyang pagtugon sa hinaing ng mga Pilipino. Ang pagkakaroon ng konkretong plano at adhikain ay magandang simula para rito.
        </p>
    </body>
</html>
